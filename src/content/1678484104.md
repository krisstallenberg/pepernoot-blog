---
timestamp: 1678484104
title: 
slug: 
tags: 
---

Ik realiseer me net weer dat ik mijn huidige werk wel leuk vind, maar geen 'droom'-baan. Nu kan ik me afvragen wat een 'droom'-baan voor mij is. Of wat ik mezelf liever zie doen. Soms denk ik developer. Misschien omdat het klinkt alsof ik dan dichter bij het maakproces zit. 

Tegelijkertijd weet ik hoe ik ook in development tegen grote muren aan loop, of ben gelopen in het verleden. Als ik nadenk over wanneer en waarom denk ik vooral aan Codam. Dat vond ik van begin af aan al moeilijk. Niet eens de opdrachten, maar vooral het blijven doen. Tijdens de introductie van een maand ging alles goed. Ik begon echt met 0 ervaren, opende een notepad als zijnde terminal. Ik tytpe `cd` en drukte op de **Enter** toets. Uiteindelijk haalde ik hoge cijfers op toetsen en begreep ik ook echt wat ik deed. 

Zodra Codam startte werd ik al snel afgeleid. De druk leek er af, ik was binnen en ik ging me niet meteen druk maken. Na een aantal maanden werken, studeren en een leven opbouwen in Amsterdam merkte ik dacht ik niet meeging met de snellere. Op Codam was ik vaak afgeleid. Ik kwam niet zo vroeg en eenmaal bezig ging het een en ander mis:
- **Ik had totaal geen plan van aanpak**: Iedere dag begon ik 'waar ik gebleven was'. Ik wist niet hoe lang ik bezig zou zijn met mijn project en had geen overzicht over de stappen die ik zou gaan uitvoeren. Kortom: ik had geen plan.
- **Ik voelde me schuldig**: Wanneer ik afgeleid raakte voelde ik me niet het slachtoffer van een prikkel waar ik gevoelig voor was. Maar ik voelde me de dader. Ik voelde me schuldig omdat ik mezelf verloor. Dat gebrek aan zelfcontrole, het gebrek om mijn aandacht weer terug te richten op hetgeen ik moest doen, dat nam ik mezelf kwalijk.
- **Ik had geen doel**: Toen ik Codam begon dacht ik 'nu ga ik vast developer worden'. Maar verder dacht ik niet. Ik wist niet wat voor developer ik wilde worden, ik wist niet welke uitdagingen ik leuk of interessant zou vinden. Ik kon waarschijnlijk niet eens software noemen waar ik bijzonder in geinteresseerd was. Waarom wilde ik eigenlijk developer worden? Het was uitdagend, betaalde goed, en zette me in de positie van 'maker'. Maar w√°t wilde ik dan maken?

De combinatie van de bovenstaande dingen zat me dwars. Ik kan me achteraf goed voorstellen hoe mijn handelen invloed kan hebben gehad op hoe het ging. Wat zou er bijvoorbeeld zijn gebeurd als ik me niet schuldig zou voelen nadat ik mijn aandacht even liet afdwalen? Wat als ik mijzelf vriendelijk kon herinneren om mijn aandacht terug te brengen naar het werk dat voor me lag? En wat als ik voor mezelf een doel had gesteld? Bijvoorbeeld om binnen X weken een betaalde stage te regelen zodat ik niet meer achter de bar hoefde te staan? Of om bij te dragen aan een open-source project? Of om een blogpost te schrijven over een leerproces of een technologie die ik goed heb leren kennen. Hoe zouden die doelen me kunnen hebben herinnerd op momenten dat ik mijn focus kwijt raakte? En tenslotte, wat als ik bewuster had gepland? Niet meteen gaan bouwen, maar eerst een stukje product management. Wat is de scope van deze opgave? Hoeveel tijd denk ik er mee kwijt te zijn? Uit welke onderdelen bestaat het product? Welke processen zijn er nodig? Wat zijn de data-structures? Welke functies heb ik nodig? Hoe plan ik mijn werk van week tot week? En van dag tot dag? Werk ik in Sprints of Kanban? Wanneer en hoe reflecteer ik op het proces? 

Toen ik op Codam zat was ik hier niet mee bezig. Dat heeft er waarschijnlijk voor gezorgd dat ik na een tijdje te werken bij MultiSafepay ervoor koos om te stoppen met Codam. 